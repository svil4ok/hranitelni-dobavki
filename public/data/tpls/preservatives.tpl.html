<h2>Химически консерванти</h2>
<p>Химическите консерванти са най-често срещаните и най-засягащите спорта явления. Те отговарят на стандарт. Всяка добавка има свой идентификационен номер. Ако е одобрена от Европейската общност, пред номера има "Е".</p>
<p>Налице е хомогенизиране на европейското законодателство във всяка от страните-членки. Това означава, че те са оценени на базата на разширени изследвания, които гарантират, че няма риск за здравето на консуматора, дори ако са приемани през целия му живот.</p>
<p>Налице са създадени за целите на тези закони оценки. Оценките са международни и се извършват от компетентни институции като <em>СЗО (Световна здравна организация)</em><em>, <em>ФАО (Организация по прехраната), Кодекс алиментариус (Международна организация по храните), Американската агенция за храните и лекарствата (</em></em><em>FDA</em><em>)</em> и др.</p>
<p>Влагането на добавки от българските производители се контролира от <em>Държавен санитарен контрол</em>. Принципно е налице известна регионална свобода, но за добавките с Е важат по–скоро общи условия. Те включват задължително присъствие на етикетите на храните на добавките, но незадължително етикетиране на плодовете, зеленчуците и суровото месо, които също могат да съдържат такива консерванти.</p>
<p>Някои консерванти може да се използва самостоятелно или в комбинация с други методи за консервиране на храните. Дейността на консервантите обичайно е антимикробна - потискат растежа на бактерии или гъбички, включително мухъл или могат да бъдат антиоксиданти, като кислородни абсорбери, които възпрепятстват окисляването на хранителни съставки. В цялост те възпрепятстват бактериалната развала на продуктите.</p>
<p>Консерванти, използвани и за домашна употреба са сорбинова киселина и нейните соли, бензоената киселина и нейните соли, пропионат калций, натриев нитрит (и натриев нитрат, който се преобразува към натриев нитрит "ин ситу"), сулфити (серен диоксид, натриев бисулфит, калиев хидроген сулфит и др. Серните съединения забавят, предотвратяват растежа и убиват бактериите едновременно) и динатриев EDTA, както и натриев бензоат.</p>
<p>Много често консерванти срещаме и на "непредвидени места" в магазините. Така например много на брой консерванти може да съдържат разтворимите супи, рулцата от раци. Суровото месо се третира с консерванти за "свежест и добър вид" още след първия му ден престой на витрината или във фризера. Някои плодове и колбасите също съдържат консерванти. При някои храни, като млечните обаче, консервантите са "необходимо зло", защото пазят от болестотворни бактерии.</p>

<h2>Естествени консерванти</h2>
<p>На химическите консерванти може да противопоставим групата на естествените консерванти. Такива са розмарин, екстракт от хмел, сол, захар, оцет, алкохол, инфузорна пръст и рициново масло. Те нямат с нищо по–различна идея, освен че са по–познати и естествени за организма и рисковете от приема им са снижени. Естествени подправки като лимонов сок или цитрусови сокове също могат да имат ограничена консервираща дейност, а в някои случаи витамини С и Е също заместват консервантите.</p>
<p>Тези консерванти са широко използвани дори и заедно с другите, като помощник. В някои случаи те са нежелани поради друга причина, освен че са консерванти – например на пазара почти няма сушени плодове без високо съдържание на добавена захар за консервант, но това често по маркетингови причини се прикрива под етикетис надпис като "натурална фурма", например.</p>
<p>И когато говорим за насипни, проблемът е неразличим, но логиката е проста: истински сушени плодове се произвеждат скъпо и в много малки количества, останалите биват третирани. Шансът да попаднете на неместен сушен плод (примерно киви, ананас и прочие), който да е нетретиран, е почти нулев - нищожен.</p>

<h2>Други технологии на запазване на храната</h2>
<p>За да се запази храната от разваляне, древните хора са намерили начини да консервират с помощни средства. Такива са сушенето и замразяването. Дехидратирането на храни - процес, известен като изсушаване, работи добре с плодове, билки, някои меса и някои зеленчуци.</p>
<p>Инките са комбинирали процесите, като първо са замразявали картофите, а после са ги размразявали и сушили и са получавали изключително устойчив на времето, лек за носене и хранителен продукт. Опушването пък въвежда антиоксиданти в месото или рибата, а някои подправки, използвани за ароматизиране на храни, като къри и горещи люти чушки, съдържат антимикробни съединения.</p>

<h2>Вреда и полза</h2>
<p>Принципно погледнато, консервантите сами по себе си не са смъртоносни. При повечето консерванти проблемите идват от дълготрайна употреба, и в по–редки случаи – от алергии, проявени веднага. Приема се обаче, че докато алергиите засягат малък процент от населението и сами по себе си са друг здравословен проблем, който чака да се прояви, трайният прием на консерванти е способен да увреди здрав организъм дългосрочно. Изследване на FDA класира сулфитите и бензоатите като алергени в най–висока степен.</p>
<p>Поради тази причина здравните организации налагат "допустими норми за приема на консерванти на ден". Отговорен за следенето на тези норми обаче е самият потребител, който може да се чувства предупреден с етикетите и публикуването на нормите. Тъй като обаче едва ли някой го прилага ефективно, е разумно да се заменят консервираните с колкото е възможно повече пресни продукти от сигурен източник.</p>
<p>Налице са редица хипотези за взаимодействието на консервантите в организма, особено в медицината. Докато за фениланинът се счита, че може да увреди нервните клетки, за някои разпространени консерванти като натриевият бензоат се допуска, че взаимодействието му с флуор може да доведе до по–добро усвояване на флуора от зъбите и по–висока степен на антикариесна протекция.</p>
<p>Извън проблема с консервантите винаги остава и проблемът с потенциалното недотам успешно консервиране, което е само по себе си също голяма заплаха.</p>

<h2>Как да се пазим?</h2>
<p>Основните насоки вече са зададени: търсете повече сурови храни от естествен източник. Наличието на избор за зеленчуци и меса например предполага винаги да избирате българското, когато нямате друга информация за продукта. Суровите продукти, за които не сте сигурни, измивайте добре свода.</p>
<p>Създайте си група от поне няколко опасни консерванта, за които да следите по етикетите, а след като ви стане навик, можете да разширите групата. Ако обстоятелствата го позволяват, опитайте да създадете собствена продукция.</p>
<p>Днес консервантите са навсякъде около нас и всъщност на пазара ние сме изпаднали в постоянен "консервантски хаос" – не сме наясно какво купуваме, с какво го смесваме и как може да взаимодейства. Не изпадайте във фобия, просто преценете и изберете за себе си работещ принцип на предпазване, на който можете да се доверите.</p>
<p>Консервантите не са непреодолим враг, в тялото ни винаги ще попадат и известен брой вредни добавки, важното е това да е правилно регулирано и да е планирано така, че организмът да може без проблем да се справи с лекия стресов фактор.</p>
